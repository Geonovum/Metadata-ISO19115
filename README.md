# [Nederlands profiel op ISO 19115 voor geografie](https://geonovum.github.io/Metadata-ISO19115/)
### Geonovum Standaard: Vastgestelde versie 24 september 2013
Metadata zorgt ervoor dat datasets en services op specifieke kenmerken te vinden zijn. Welke metadata wordt beschreven, is vastgelegd in het metadataprofiel. Geonovum ontwikkelt en [beheert](http://www.geonovum.nl/onderwerp-artikel/beheer-geo-standaarden) de Nederlandse metadataprofielen. Deze profielen zijn een verbijzondering van de internationale metadatastandaarden van ISO en zijn bedoeld om de interoperabiliteit binnen Nederland te bevorderen. De volgende metadataprofielen worden ondersteund en gebruikt:
* datasets: [Nederlands metadataprofiel op ISO 19115 voor geografie v1.3](http://www.geonovum.nl/wegwijzer/standaarden/nederlands-metadataprofiel-op-iso-19115-geografie-13)
* datasets: [Nederlands metadataprofiel op ISO 19115 voor geografie v1.3.1](http://www.geonovum.nl/wegwijzer/standaarden/nederlands-metadataprofiel-op-iso-19115-geografie-131)
* services: [Nederlands metadataprofiel op ISO 19119 voor services v1.2](http://www.geonovum.nl/wegwijzer/standaarden/nederlands-metadataprofiel-op-iso-19119-services-12)
* services: [Nederlands metadataprofiel op ISO 19119 voor services v1.2.1](http://www.geonovum.nl/wegwijzer/standaarden/nederlands-metadataprofiel-op-iso-19119-services-121)

Het INSPIRE metadataprofiel beschrijft de vereisten voor de metadata voor INSPIRE. Deze vereisten zijn ook opgenomen in de Nederlandse profielen, zodat met het Nederlandse profiel zowel aan de Europese INSPIRE als de Nederlandse vereisten voldaan kan worden. Het profiel voor metadata is gebaseerd op EN ISO 19115 en EN ISO 19119.

Het metadataprofiel voor services wordt gebruikt in combinatie met het profiel voor datasets. Beide profielen staan op de [Pas-toe-of-leg-uit-lijst](https://www.forumstandaardisatie.nl/open-standaarden/lijsten-met-open-standaarden) van het College Standaardisatie.

Ook de Europese richtlijn INSPIRE schrijft metadataprofielen voor. De Nederlandse profielen zijn hier op afgestemd. Past u de Nederlandse profielen toe, dan voldoet u dus ook aan de [INSPIRE profielen voor metadata](http://www.geonovum.nl/wegwijzer/standaarden/inspire-technical-guidelines-en-iso-19115-and-en-iso-19119).
